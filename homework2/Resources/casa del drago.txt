Viserys regna ormai da dieci anni e sua moglie (e cugina), la regina aemma arryn, è incinta di quello che lui è sicuro sarà un figlio maschio.  Ser otto hightower, Primo Cavaliere del re, insiste che il principe Daemon Targaryen, comandante della Guardia Cittadina e fratello minore del re, torni dalla moglie Rhea Royce nella Valle, riferendo di una violenta retata da lui condotta contro i criminali della città, ma Viserys rifiuta di scacciare il fratello dalla capitale.  Durante il torneo in onore del nuovo presunto erede, l'unica figlia sopravvissuta di Viserys ed Aemma, la principessa Rhaenyra Targaryen, e la sua amica, figlia di Otto, lady Alicent Hightower, sono incuriosite da ser Criston Cole, uno sconosciuto cavaliere dorniano di umili origini, che riesce a sconfiggere Daemon.  Nel frattempo, Aemma muore dopo che Viserys ha permesso, con riluttanza, di eseguire un cesareo, a causa di un parto podalico che aveva lasciato la donna in punto di morte, cercando così di salvare almeno il piccolo; ma anche il bambino, chiamato Baelon Targaryen, muore a distanza di poche ore.  Dopo i funerali della regina e del principino, Otto informa il Concilio Ristretto e il re che, mentre si trovava in un bordello, Daemon ha brindato a Baelon, definendolo “l'Erede per un giorno”. Viserys, furioso, disereda Daemon che, come unico fratello e parente maschio più stretto, era da sempre considerato l'erede legittimo, e gli ordina di lasciare la corte e tornare alla Valle da sua moglie.  Dopo aver nominato Rhaenyra sua erede, Viserys le dice che Aegon il Conquistatore (primo re Targaryen del Continente) s'insediò a Westeros non solo per ambizione, ma anche perché previde una minaccia per l'umanità che il Continente Occidentale avrebbe potuto sconfiggere solo se un Targaryen fosse stato seduto sul Trono di Spade, e le fa giurare di tramandare tale segreto.  Mentre i grandi lord di Westeros giurano fedeltà a Rhaenyra come erede al Trono di Spade, Daemon e la sua amante, Mysaria, partono con il drago di lui, Caraxes.